# Mandag d. 8. Januar

## Spontanlog
Mandag d. 8. Januar var starten på mit praktikforløb i egen virksomhed. Dagen i dag stod på følgende opgaver:
- Introducer vores praktikant til vores workflow med Git og Github Projects
- Giv praktikant relevante opgaver for at løse problemer i dette flow
- Planlægning af ugens opgaver



## Reflektionslog

### Git 
Første dagen var rigtigt gode øvelse for mig, da størstedelen af tiden blev brugt på
at introducere vores praktikant til de værktøjer vi brugte i firmaet. Under dette
var der også introduktionen til vores måde at arbejde med Git på som versionstyringssystem.
Alle koncepterne vi gennemgik, var noget jeg havde arbejdet en del med i forvejen, 
men jeg kan godt mærke at jeg blev lidt udfordret i at skulle formidle det til en anden.

Dette synes jeg gav virkelig godt til min forståelse af Git og at skulle forklare det så
simpelt som muligt, fik mig til virkelig at tænke over hvordan hele dette flow hang sammen
med de forskelige Git commands der blev brugt.


### Min rolle som teamleder
I dag skulle jeg også for første gang tage ansvar som leder for Cernels frontend
team og føre vejen for vores udvikling. Jeg havde inden i dag ikke planlagt noget specifikt
da jeg tænkte dagen blot skulle stå på at få sat vores praktikant ind i vores system.
Her oplevede jeg hurtigt, at jeg nok burde have været en del mere forberedt.
Selvom at det gik godt med at få sat praktikanten ind i vores system, så gik der ikke 
mange timer før, han stod uden en specifik opgave. Fremover vil jeg på forhånd
planlægge ugerne mere detaljeret, så jeg ikke havner i samme situation igen.


