
# Mandag d. 8. Januar

## Spontanlog
Tirdag d. 9 januar stod på praktikforløbets første rigtige opgaver, nu hvor
praktikanten var blevet sat ordentligt ind i vores system. I dag satte jeg 
ham til at løse et rigtigt issue i vores Github projekt, mens jeg kiggede ham overskulderen.
Derudover stod dagen på:

- Rette fejl/bugs på Cernels salgsside 
- Snakke strategi for de næste uger sammen med resten af udvikler teamet
- Introducerer praktikant til opbygningen af de moduler/komponenter der skulle
bygges i løbet af de kommende uger
- Samtale med marketing efter kundefeedback i forbindelse med forbedring af 
brugeroplevelse på Cernels Saas platform
- Research af velfungerende UI's fra lignende succesfulde saas



## Reflektionslog

### Planlægning som teamleder
I dag var en del mere struktureret, hvilket jeg kunne mærke gavnede både mig og 
vores frontend praktikant meget. Der var mere at give sig til, og jeg havde givet ham 
en klar opgave for dagen. Derudover planlagde jeg sammen med de andre ledere for 
Cernels platform udvikling, hvordan strukturen for de kommende ugers arbejdsflow
skulle sættes op. Dette planlagde vi gennem Github projects, hvilket jeg senere
præsenterede for vores praktikant. Denne måde at planlægge og strukturere ugerne på
gav meget bedre mening end min "improvisering" den første dag og jeg kan mærke at det 
kommer til at gavne os meget. 

### Git 
I dag skulle jeg igen arbejde med git, hvilket ikke fungerede som jeg havde håbet.
Jeg løb ind i en masse problemer i forbindelse med et push til en branch som var
bag branchens origin. Her blev jeg heldigvis holdt i hånden af vores backend udvikler
som forklare mig hvordan jeg skulle håndtere situationen. 

Udover at have lært fra mig af min Git viden til vores praktikant, så føler jeg at
det gavnede særligt meget, at havne i en situation hvor jeg ikke lige kunne "bunde".

### UI Research
De sidste 2 timer af dagen brugte vi på at undersøge UI's til udviklingen af vores
næste feature, som er et nyt forbedret onboardings flow til Saas platformen. 
Her var det meget gavnligt at se hvordan store virksomheder håndterede nok en af de 
vigtigste aspekter af saas platforme, og derfra notere hvad de gjorde godt, og 
hvad vi evt. selv kunne implementere i vores løsning.

